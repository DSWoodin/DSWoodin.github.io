---
layout: post
title: Aiva Labs এ আমার ইন্টারভিউ প্রসেস
## subtitle:ইন্টারভিউ প্রসেস
tags: [interview]
permalink: /interview_aiva_labs/
---

আসসালামুআলাইকুম। আশা করি সবাই ভালো আছেন। আজকে আমি আপনাদের সবার সাথে Aiva Labs Inc. এ ফ্রন্ট-এন্ড ডেভেলপার হিসেবে আমার ইন্টারভিউ এক্সপেরিয়েন্স শেয়ার করব। প্রথমেই বলে রাখি Aiva Labs Inc. একটি কানাডিয়ান কোম্পানি যেখানে মূলত ইমপ্লোয়ীরা work-from-home করে থাকে। তো আপনিও যদি ভবিষ্যতে যেকোনো জায়গায় work-from-home করতে চান আশা করি এই পোস্টটি অনেক কাজে দিবে। তো চলুন শুরু করা যাক। 

মে মাসের দিকে লিংকদিনে আমি এই পোস্টের সার্কুলার দেখতে পাই। সেখান থেকে আমার রিজুমি আপলোড করে এপ্লাই করে ফেলি। এপ্লাই করার পরেই শুরু হয় আমার ইন্টারভিউ। মূলত তিনটি ধাপে আমাকে ইন্টারভিউ দিতে হয়েছিল। প্রত্যেকটি ধাপ আমি বলার চেষ্টা করব । 

```python
বিশেষ দ্রষ্টব্য : সবার খুবই ভালো প্রস্তুতির জন্য আমি নির্দিষ্ট যেসব প্রশ্ন করা হয়েছিল ওসব প্রশ্ন এখানে শেয়ার করতেছি না
কিন্তু আমার এই পোস্টটি থেকে একটা ধারণা পাওয়া যাবে যে ইন্টারভিউ তে কি কি ধরনের প্রশ্নের সম্মুখীন হতে হয়।
```

**ধাপ ১ : অনলাইন অ্যাসেসমেন্ট**

প্রথম ধাপে তারা আমাকে ইমেইলে coderbyte নামক অনলাইন প্লাটফর্মে একটি টেকনিক্যাল অ্যাসেসমেন্ট লিংক দিয়েছিলো । এখানে মূলত তিনটা পার্ট ছিল । প্রথম পার্টে ছিল এইচটিএমএল সিএসএস জাভাস্ক্রিপ্ট এবং নিয়ে কিছু বেসিক MCQ। দ্বিতীয় পার্টে ছিল একটা প্রবলেম সলভিং এবং শেষ পার্টে ছিল একটা বেসিক রিয়াক্ট অ্যাপ্লিকেশন। যারা রেগুলার প্রবলেম সলভিং করেন বা প্রবলেম সলভিং সম্পর্কে খুব ভাল ধারণা রাখেন তাদের জন্য এটা খুবই সহজ।  রিয়াক্ট অ্যাপ্লিকেশন টা হচ্ছে বেসিক লেভেল এর একটি অ্যাপ্লিকেশন যেটা আমরা সবাই রিয়েক্ট শেখার শুরুতে কমবেশি করে থাকি।

**ধাপ ২ : টেকনিক্যাল রাউন্ড ১**

প্রথমে আমাকে একটি গুগোল ডক লিংক শেয়ার করা হয়েছিল। গুগোল ডকে জাভাস্ক্রিপ্টের কোডিং এর আউটপুট টাইম কমপ্লেক্সিটি এইচটিএমএল সিএসএস এসব নিয়ে প্রশ্ন করা হয়। তারপর জাভাস্ক্রিপ্ট এবং রিয়েক্ট নিয়ে কিছু কোশ্চেন এবং সবশেষে আবারো আরেকটি অনলাইন  রিয়াক্ট অ্যাপ্লিকেশন এর লিঙ্ক শেয়ার করে ১০ মিনিটের মধ্যে একটা ছোটখাটো অ্যাপ্লিকেশন বানাইতে দেওয়া হয়েছিল। এটা একটু ট্রিকি অ্যাপ্লিকেশন ছিল যাদের খুব ভালো আন্ডারস্ট্যান্ডিং আছে তারা এটা খুব সহজেই করতে পারবেন।

**ধাপ ৩ : টেকনিক্যাল রাউন্ড ২ এবং শেষ পর্ব**

এটায় বেসিক কিছু সিএসএস রিয়াক্ট প্রশ্ন করা হয়েছিল এবং সবশেষে একটা লাইভ প্রবলেম সলভিং করতে দেয়া হয়েছিল। প্রবলেম সলভিং টা খুবই সহজ ছিল।


সবকিছু ঠিকঠাক থাকায় পরবর্তীতে তারা আমাকে এই পোস্টের জন্য সিলেক্ট করে কনফার্মেশন জানায়। আলহামদুলিল্লাহ আজ এ পর্যন্তই। আল্লাহ হাফেজ ।


